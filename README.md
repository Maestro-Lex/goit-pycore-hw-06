# Python HomeWork Module 9 Neoversity

<p>Наш асистент вже вміє взаємодіяти з користувачем за допомогою командного рядка, отримуючи команди та аргументи, та виконуючи потрібні дії. У цьому завданні потрібно буде попрацювати над внутрішньою логікою асистента, над тим, як зберігаються дані, які саме дані і що з ними можна зробити.</p>
<p>Застосуємо для цих цілей об'єктно-орієнтоване програмування. Спершу виділимо декілька сутностей (моделей), з якими працюватимемо.</p>
<ul>
    <li>У <b>користувача</b> буде адресна книга або <b>книга контактів</b>. Ця <b>книга контактів</b> містить <b>записи</b>. Кожен <b>запис</b> містить деякий набір <b>полів</b>.</li>
</ul>
<p>Таким чином ми описали сутності (класи), які необхідно реалізувати. Далі розглянемо вимоги до цих класів та встановимо їх взаємозв'язок, правила, за якими вони будуть взаємодіяти.</p>
<ul>
    <li>Користувач взаємодіє з <b>книгою контактів</b>, додаючи, видаляючи та редагуючи <b>записи</b>. Також користувач повинен мати можливість шукати в <b>книзі контактів записи</b> за одним або кількома критеріями (полями).</li>
    <li>Про <b>поля</b> також можна сказати, що вони можуть бути обов'язковими (ім'я) та необов'язковими (телефон або email наприклад). Також <b>записи</b> можуть містити декілька <b>полів</b> одного типу (декілька телефонів наприклад). Користувач повинен мати можливість додавати/видаляти/редагувати <b>поля</b> у будь-якому записі.</li>
</ul>
